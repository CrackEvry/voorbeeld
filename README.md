# Bereidingswijze
Zet in 3 stappen deze heerlijke Pelmeni (Russische ravioli) op tafel.

Kneed de bloem, het zout, ei en water tot een samenhangend deeg. Laat het deeg minimaal een half uur afgedekt rusten. Meng ondertussen de ingrediënten voor de vulling door elkaar. Doe de gesnipperde ui en knoflook samen met het rundergehakt, de Italiaanse kruiden en fijngehakte dille (houd een paar takjes dille apart) in een kom en kneed goed door elkaar. Breng op smaak met zout en peper.
Rol het deeg op een met bloem bestoven werkblad tot een plak van 2 millimeter en steek er met een borrelglaasje rondjes uit. Vul de deegrondjes met een theelepel gehaktmengsel, vouw ze dicht tot halve maantjes en druk de randjes stevig op elkaar.
Breng een grote pan water met een scheutje olie aan de kook. Doe de pelmeni in porties in de pan. Wanneer ze drijven, zijn ze klaar. Serveer de pelmeni met achtergehouden dille, crème fraîche en rode wijnazijn.
